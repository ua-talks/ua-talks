---
number: 14
date: 2022-07-20
title: Як свідчити про злочини Росії? Перечитуючи роман Івана Багряного «Сад Гетсиманський»
minutes: 54
links_to_listen:
  - https://podcasts.apple.com/ua/podcast/14-%D1%8F%D0%BA-%D1%81%D0%B2%D1%96%D0%B4%D1%87%D0%B8%D1%82%D0%B8-%D0%BF%D1%80%D0%BE-%D0%B7%D0%BB%D0%BE%D1%87%D0%B8%D0%BD%D0%B8-%D1%80%D0%BE%D1%81%D1%96%D1%97-%D0%BF%D0%B5%D1%80%D0%B5%D1%87%D0%B8%D1%82%D1%83%D1%8E%D1%87%D0%B8-%D1%80%D0%BE%D0%BC%D0%B0%D0%BD/id1618999118?i=1000570579962&l=uk
  - https://www.youtube.com/watch?v=M5-2iVhe1TI&list=PLpXNW3lwgte-k6p5iw3pJuvLk9UPDD1yV&index=15
  - https://podcasts.google.com/feed/aHR0cHM6Ly9hbmNob3IuZm0vcy85MDhiMmNlNC9wb2RjYXN0L3Jzcw/episode/ZmVlNjQwOGItYzA4NS00YWQ5LTg1MmMtNmQyZmRlZmZiMmI2
  - https://soundcloud.com/the-ukrainians/14-yak-svdchiti-pro-zlochini-ros-perechituyuchi-roman-vana-bagryanogo-sad-getsimanskiy?in=the-ukrainians/sets/narazi-bez-nazvi
  - https://podcasts.nv.ua/ukr/episode/13469.html
---

У чотирнадцятому епізоді говоримо про людину, яка пройшла конвеєр радянської
каральної системи, вижила і навіть про це написала — Івана Багряного. А ще
читаємо зблизька роман про людину та радянську систему, побудовану на основі
в’язниці — «Сад Гетсиманський».

Йдеться про великий за обсягом і складний текст, який ще раз нагадує про
безжальну і страшну каральну систему російських імперії-союзу-федерації. Андрій
Чумак через свої  погляди (хоча ми так до кінця й не розуміємо які саме)
потрапляє в систему радянського слідства — у місце, звідки не повертаються.
Автор показує нам, ким є людина в цій карально-обмежувальній системі, якої
саме «свободи» вона прагне, яке «я» намагається зберегти. Андрій разом із
тисячами інших ворогів народу приймає емоційний та фізичний удар, тортури від
«богохранимої установи». Цей твір — про глибоку та безпросвітну безвихідь. А
після нього рука більше не тягнутиметься до російського ютубу, бо щойно
«рускій мір» підступиться хоч на крок ближче — кожен з нас може стати Андрієм
Чумаком.

Говоримо й про автора — постать виняткової біографії й сили інтелекту. Радимо
вам не оминати увагою Івана Багряного.

Також запрошуємо до Спільноти The Ukrainians Media та секретних аудіовіталень
подкасту: [https://bit.ly/3GhuDcF][1]

**Recommended list:**

1. Проєкт про письменницький будинок у формі літери «с» у Харкові —
«[Слово][2]».
2. Фільм «[Будинок «Слово][3]», режисер — Тарас Томенко, сценаристка —  Любов
Якимчук.
3. Прозові Івана Багряного: «Людина біжить над прірвою», «Тигролови», «Сад
Гетсиманський», «Морітурі». Стаття Івана Багряного: «Чому я не хочу вертатись
до СССР?»
4. Українсько-американський літературознавець Григорій Грабович у своїй праці
«У пошуках великої літератури» пише про літературу авторів повоєнної еміґрації
(1945-1950 рр.), про період таборів ДіПі.

Кілька книжок про вʼязниці та концентраційні табори, які згадує професор
Грабович:

- Олекса Данський «[Хочу жити! (Образки з німецьких концентраційних
таборів)][4]».
- Олекса Воропай (Олекса Степовий) «Ясир. Листи й оповідання з німецької
неволі»
- Семен Підгайний «Українська інтелігенція на Соловках (спогади 1933-1941)»
- Михайло Бажанський «[Мозаїка квадрів вʼязничних][5]».
- Станіслав Асєєв «Світлий Шлях». Історія одного концтабору»
- «[Лекторій. Література][6]» Іван Багряний. Розмова Ростислава Семківа і
Євгенія Стасіневича.
- Тоні Джадт «Після війни»

[1]: https://bit.ly/3GhuDcF
[2]: http://proslovo.com/timeline
[3]: https://megogo.net/ua/view/3767231-budinok-slovo.html?video_view_tab=cast
[4]: https://diasporiana.org.ua/wp-content/uploads/books/3470/file.pdf
[5]: https://diasporiana.org.ua/wp-content/uploads/books/2874/file.pdf
[6]: https://youtu.be/fgt7J-rSAXg
