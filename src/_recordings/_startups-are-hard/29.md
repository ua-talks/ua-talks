---
number: 26
date: 2022-09-22
title: Хто відповідає за цю задачу?
minutes: 26
people:
  - максим-іщенко
  - олексій-колупаєв
links_to_listen:
  - https://newsletter.maxua.com/p/26-ownership
  - https://podcasts.apple.com/ua/podcast/26-%D1%85%D1%82%D0%BE-%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D1%94-%D0%B7%D0%B0-%D1%86%D1%8E-%D0%B7%D0%B0%D0%B4%D0%B0%D1%87%D1%83/id1616301447?i=1000580327220
  - https://podcasts.google.com/feed/aHR0cHM6Ly9uZXdzbGV0dGVyLm1heHVhLmNvbS9mZWVk/episode/aHR0cHM6Ly9uZXdzbGV0dGVyLm1heHVhLmNvbS9wLzI2LW93bmVyc2hpcA?sa=X&ved=0CAUQkfYCahcKEwjIoebHpa36AhUAAAAAHQAAAAAQAw
---

Будь якій частині продукта чи бізнеса потрібен оунер.

Іноді це називається [DRI][1] (“directly reponsible individual”), але суті це
не міняє - людина, яка несе відповідальність за результат.

Якщо відповідального немає то ця задача, проект або бізнес-процес буде постійно
фейлитися і не буде розвиватися.

Особливо це важливо для стартапу.

#### Як побачити, що відповідальності не вистачає

**(1) Керування задачами, замість роздачі відповідальності** 

Коли ти в ролі проджект менеджера намагаєшся слідкувати за статусом проекта,
всіх постійно пинаєш, нагадаєш, запитуєш апдейт і займаєшся мікро-менеджментом.
“Зроби це, потім оце”.

Це може бути ок поки вас двох-троє, але воно розсипається, коли ти починаєш
додавати людей в команду.

Якщо тобі доводиться бути в ролі проджекта значить ти помилився з виконавцем –
або проект занадто складний для нього або він чи вона не хочуть брати на себе
відповідальність.

**(2) «колегіальне» прийняття рішень**

Наприклад «давайте вирішимо яку фічу зробимо наступною» або «Давайте придумаємо
назву для статті».

Це фігня. 

Є людина, яка відповідає за те, що ми робимо в продукті (ПМ), вона несе
відповідальність за те, які фічі йдуть в роботу.

Звісно, це не означає, що немає обмежень або не треба залучати інших. Але як це
зробити – відповідальність людини, за результат несе відповідальність саме
вона.

**(3) Постійні “відмазки” чому не вдалося**

Приклади:  «я не можу продавати бо у нас поганий продукт» (мова не про Джин).
Або: «я підготувався але клієнт відмінив зустріч». Або: це код який нам писали
індуси, ми нічого не можемо зробити. 

Outcomes, not output.

Не важливо, чим ви займались і скільки часу на це витратили, важливо чи є
результати і чи готові ви брати за нього відповідальність.

#### Відповідальність це найкращий карʼєрний хак

В стартапі в тебе постійно дефіцит proven людей, яким можна довірити більш
складні задачі й нові напрямки. 

І найкращий спосіб таких людей знайти – дати їм оунершип якоїсь маленької
частини продукта або бізнес процеса і якщо вони справляються давати більше й
більше відповідальності.

[1]: https://about.gitlab.com/handbook/people-group/directly-responsible-individuals/
