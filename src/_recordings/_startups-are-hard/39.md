---
number: 36
date: 2022-12-30
title: Ретроспектива року
minutes: 29
people:
  - максим-іщенко
  - олексій-колупаєв
links_to_listen:
  - https://newsletter.maxua.com/p/36
  - https://podcasts.apple.com/ua/podcast/36-%D1%80%D0%B5%D1%82%D1%80%D0%BE%D1%81%D0%BF%D0%B5%D0%BA%D1%82%D0%B8%D0%B2%D0%B0-%D1%80%D0%BE%D0%BA%D1%83/id1616301447?i=1000591679416
  - https://podcasts.google.com/feed/aHR0cHM6Ly9uZXdzbGV0dGVyLm1heHVhLmNvbS9mZWVk/episode/aHR0cHM6Ly9uZXdzbGV0dGVyLm1heHVhLmNvbS9wLzM2?sa=X&ved=0CAUQkfYCahcKEwj4_rX5tsn8AhUAAAAAHQAAAAAQAw
---

У грудні на Джині була зустріч командою, де ми провели “ретроспективу року”.
Стандартні питання ретро, плюс чисельна оцінка “як ви оцінюєте роботу команди
загалом”. [Ось так виглядає анкета][1], якщо цікаво.

Що з цього вийшло – розкажу сьогодні.

#### **Оцінки команди**

10 10 10 10 10
9
8 8 8
7 7
6
5

Моя оцінка була чи не найнижчою – є відчуття, що ми змарнували багато часу,
якого немає.

І найбільша відповідальність на мені – я не приймав рішення, які треба, не
пушив команду коли треба, зробив менше, ніж було треба.

“Вікно можливостей” для виходу на international чекати не буде. Якщо ми не
зробимо це зараз, то через рік-два-три може бути вже запізно.

#### Що було поганого

1. Djinni Europe не взлетів - Джин в Європі не потрібен, але витратили напевно
пару місяців, щоб це зрозуміти.

2. Не спрацювала ідея позиціонування Джині як “найкраща платформа для найму в
Україні” – компанії зараз не хочуть йти в Україну, особливо в цьому плані
“допомогли” блекаути.

3. Попрощалися з декільками людьми. Шкодую, що не зробив це швидше. Це речі, які
завжди даються складно і навіть досвід тут не дуже допомагає.

4. Замало кілер фіч, типу як пасивний пошук минулого року. І взагалі продуктових
фіч. Найбільше напевно це [новий лендінг][2] та новий онбордінг флоу для
international рекрутерів.

5. Багато часу й сил витратив на те, щоб “покращити” розробку і мені це не дуже
вдалося.

#### Що було хорошого

1. Закрили Джин для користувачів з РФ та РБ, спочатку для компаній, а потім і для
кандидатів.

2. Втримались по кількості наймах і (плюс-мінус) по revenue. В плані retention
допомогли безкоштовні вакансії. По наймах - лост-скрипт. 

3. З’явився фултайм аналітик (Оленка), яка почала вести наш djinni official в
Телеграм, плюс ми відновили нашу LinkedIn сторінку та блог Djinni Analytics
(eng).

4. Оновили фронтенд \- Bootstrap4, jQuery.

5. Запрацював lost-скрипт для пошуку наймів, який був зламаний більше, ніж півроку
(!!). Значна частина наймів і оплат у 2022 дав саме скрипт, на жаль.

6. Робота ops команди – Багато стрьомних кейсів, нервів, користувачів з РФ, спаму
з країн Азії. Тим не менш все втримали, median response time навіть трошки
покращився.

7. Аутріч (400 реєстрацій за рік), вебінари, 100+ інтро дзвінків. Безліміти.

8. Зовнішній devops SHALB (не без проблем, але скоріше в плюс). 

9. Новий лендінг та онбордінг флоу для international рекрутерів. 

10. Найм в Нігерії. 

11. Щотижнева розсилка Джина на 200к+ користувачів. 

12. Перейшли на українську в команді. 

13. Всі живі, цілі та в умовній безпеці. 

14. Провели оффсайт. Це насправді дуже круто і одна з небагатьох хороших подій які
запам’яталися цього року, перемог ЗСУ на фронті та бавовни в різних частях РФ.

15. Перевели 133 (!) млн грн на ЗСУ. Зірочка – це разом з ДОУ і десь половина цієї
суми це надприбутки у 2021 року. Але все одно круто. Задача зберегти донати на
цьому ж рівні у 2023, це точно буде непросто.

#### **Action items на наступний рік**

1. Нам треба виходити за межі України бо 1) ринку в Україні буде дуже погано 2)
нам треба заробляти гроші на ЗСУ.

2. На практиці це означає дві речі – знайти свою нішу (позиціонування) для
international аудиторії та навчитися приводити на Джин користувачів, для яких
наше позиціонування makes sense.

3. Персональний challenge - розбудова команди.

4. Це не тільки рекрутинг! Це також – комунікація в команді, менторінг та фідбек,
у тому числі негативний, ефективне делегування, зміни ролей чи навіть
розставання якщо щось не працює.

5. Перехід від побудови продукту до побудови команди, яка будує продукти.

Onward.

[1]: https://forms.reform.app/djinni/offsite-2022/uPtGyF
[2]: https://djinni.co/hire
